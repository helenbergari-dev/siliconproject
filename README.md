Detta är ett skolprojekt där jag, Helen Bergari, har byggt en webbplats utifrån en Figma-design. Syftet med arbetet var att träna på HTML och CSS, framför allt på att skapa struktur, layout och en enkel men tydlig design.
Webbplatsen börjar med en header som innehåller en logotyp och en meny med knappar för dark mode och inloggning. 
Därefter finns en hero-sektion som presenterar appen med rubrik, beskrivande text och knappar för App Store och Google Play. 
Jag har även byggt en sektion med företagslogotyper, följt av en feature-del där appens funktioner visas tillsammans med ikoner och korta texter. 
Vidare innehåller sidan en “How it works”-del med tre appskärmar, sektioner med mer information om tjänsterna, kundrecensioner (testimonials) och en FAQ där man kan klicka fram svaren. 
Längst ner finns ett nyhetsbrevsformulär och en enkel footer.

I CSS har jag använt flexbox och grid för att bygga upp layouten. Flexbox används bland annat i headern och hero-sektionen för att centrera innehåll och skapa jämna avstånd. 
Grid har jag använt i features, testimonials och FAQ för att dela upp innehållet i tydliga kolumner. Jag har också lagt till media queries för att göra sidan mer responsiv, så att den anpassar sig bättre till olika skärmar.
Projektet är uppbyggt så att HTML och CSS är separerade, bilder ligger i egna filer och koden är städad från onödigt material. På så sätt blir projektet mer överskådligt och lättare att förstå.

Under arbetet samarbetade jag med mina klasskamrater Dana Amir och Julia Faraj. Vi gjorde var sitt projekt men satt tillsammans för att diskutera lösningar och stötta varandra. 
Jag använde också AI (ChatGPT) som hjälp för att få tips och förklaringar kring CSS och struktur. Själva koden har jag dock skrivit själv, eftersom det var viktigt för mig att förstå varför och hur saker fungerar.
